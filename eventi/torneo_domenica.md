---
layout: post
title: "Torneo della domenica"
permalink: /eventi/torneo_domenica/
description: "Torneo a tappe riservato ai soci della Faula e agli amici"
image: pic05.jpg
---

###  Torneo della domenica

Torneo a tappe riservato ai soci della Faula e agli amici, costituito dalle seguenti tipologie di prove:
<ol>
    <li>Gara 9 buche individuale</li>
    <li>Gara 9 buche individuale 2 palle la migliore<sup>1</sup></li>
    <li>Gara 9 buche Louisiana 2 a coppie (con possibilità di abbinamento a sorteggio)<sup>2</sup></li>
    <li>Gara 9 buche greensome 3 a coppie (con possibilità di abbinamento a sorteggio)<sup>3</sup></li>
    <li>Gara 9 buche foursome 4 a coppie (con possibilità di abbinamento a sorteggio)<sup>4</sup></li>
    <li>Gara 9 buche 4 palle la migliore 5 a coppie (con possibilità di abbinamento a sorteggio)<sup>5</sup></li>
</ol>

Le gare saranno disputate secondo la formula Medal (gara a colpi) categoria unica (handicap di gioco: 0-54).
Nelle gare 3, 4 e 5 l’handicap di gioco della coppia è pari alla somma del 35% dell’handicap di gioco del
giocatore più basso e il 15% di quello più alto.
Nelle gare 2 e 6 l’handicap di gioco sarà il 90% del proprio hcp di gioco.
Le gare si svolgeranno la domenica con inizio alle ore 10, secondo il calendario riportato a parte.
La quota di iscrizione per ogni gara è fissata in 5 € (15 € se con rinfresco a fine gara). L’iscrizione alle singole
gare avverrà per via telematica su piattaforma Google Forms, all’indirizzo di volta in volta comunicato.
Al termine di ogni gara verranno assegnati premi al primo lordo, al primo e secondo netto e alla prima lady,
oltre a eventuali premi speciali.
Il comitato organizzatore si riserva la facoltà di apportare le modifiche che si rendessero utili per garantire il
miglior svolgimento delle gare e del torneo anche, se necessario, introducendo ulteriori prove.

<hr>

<sup>1</sup> Il giocatore esegue due tee-shot; dopo aver scelto la migliore delle due palle gioca il secondo colpo scegliendo ancora
la migliore delle due palle e così via fino a completare la buca. Si segna il numero di colpi eseguiti per imbucare (lordo)
e, successivamente, il punteggio tenendo conto dell’hcp del giocatore (netto).

<sup>2</sup> Entrambi i giocatori eseguono il tee-shot; dopo aver scelto la migliore delle due palle entrambi giocano il secondo
colpo scegliendo ancora la migliore delle due palle e così via fino a completare la buca. Si segna il numero di colpi
eseguiti per imbucare (lordo) e, successivamente, il punteggio tenendo conto dell’hcp dei due giocatori (netto).

<sup>3</sup>Entrambi i giocatori eseguono il tee-shot; dopo aver scelto la migliore delle due palle si procederà alternandosi fino a
completare la buca. Si segna il numero di colpi eseguiti per imbucare (lordo) e, successivamente, il punteggio tenendo
conto dell’hcp dei due giocatori (netto).

<sup>4</sup>I giocatori si alternano nell’eseguire il tee-shot e continuano ad alternarsi fino a completare la buca. Si segna il
numero di colpi eseguiti per imbucare (lordo) e, successivamente, il punteggio tenendo conto dell’hcp dei due
giocatori (netto).

<sup>5</sup>Ogni giocatore gioca la propria palla. Si segna il numero minore di colpi eseguiti per imbucare (lordo), anche tenendo
conto dell’hcp del giocatore (netto).