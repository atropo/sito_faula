---
layout: post
title: "Trofeo Paolo Bulfon"
permalink: /eventi/trofeo_paolo/
description: "Torneo a tappe riservato ai soci della Faula e agli amici"
image: pic05.jpg
---

###  Trofeo Paolo Bulfon

Torneo a tappe riservato ai soci della Faula e agli amici, costituito dalle seguenti prove di abilità:
<ol>
    <li>Gara 9 buche con 1 bastone a scelta del giocatore (+ putt) – classifica a colpi (medal) lordo e netto</li>
    <li>Gara 9 buche con 1 bastone sorteggiato tra ferri 6, 7, 8, 9, W (+ putt) – classifica a colpi (medal) lordo e netto</li>
    <li>Gara di approcci a bersaglio costituito da cerchi concentrici di diametro 1, 2, 3 m, che assegnano,
rispettivamente, 10, 5 e 2 punti; verranno effettuati 5+5 colpi dalla distanza di 10 e 20 m dal centro del
bersaglio con bastone a scelta del giocatore; la classifica sarà redatta sulla somma dei punti ottenuti
(tempo stimato per concorrente: 10-15’)
    </li>
    <li>Gara di putt sulle 9 buche del putting green: circuito shot gun con partenze in contemporanea di 2
giocatori dalle buche 1 e 4; la classifica sarà redatta sulla somma dei colpi effettuati dal giocatore
(stroke play); verranno assegnati premi speciali ai giocatori che avranno totalizzato 10 punti o meno
(tempo stimato per il completamento del giro: 15-20’)
    </li>
    <li>Gara nearest to the pin alla buca 8: verranno effettuati 5 tiri dal battitore sopraelevato con bastone a
scelta del giocatore; la classifica sarà redatta sulla somma (in ordine crescente) delle distanze dalla
bandiera; verrà redatta anche una classifica non premiata di ripetitività dei colpi (deviazione standard
delle distanze); verranno assegnati premi speciali per eventuali hole in one (tempo stimato per
concorrente: 10’)
    </li>
    <li>Gara di uscita dal bunker: verranno effettuati 5 tiri da punti casuali entro l’ostacolo con bastone a
scelta del giocatore; la classifica sarà redatta sulla somma (in ordine crescente) delle distanze dalla
bandiera; verrà redatta anche una classifica non premiata di ripetitività dei colpi (deviazione standard
delle distanze) (tempo stimato per concorrente: 10’)</li>
</ol>

Le gare si svolgeranno il martedì pomeriggio con inizio alle ore 17.30, secondo il calendario riportato a
parte. Le gare 3 e 4 e le gare 5 e 6 si svolgeranno nella stessa giornata, suddividendo il field in due gruppi
operanti in contemporanea.
La quota di iscrizione per ogni gara è fissata in 5 € (15 € se con rinfresco a fine gara). L’iscrizione alle singole
gare avverrà per via telematica su piattaforma Google Forms, all’indirizzo di volta in volta comunicato.
Al termine di ogni gara verranno assegnati premi al primo lordo, al primo e secondo netto e alla prima lady,
oltre a eventuali premi speciali.
Oltre alle classifiche di tappa, sarà stilata una classifica generale, definita tenendo conto della posizione del
giocatore nella classifica di ogni gara, come segue:
<ul>
    <li>primo classificato: 100 punti</li>
    <li>secondo classificato: 90 punti</li>
    <li>a scalare di 10 punti fino al nono classificato, che otterrà 20 punti</li>
    <li>dal decimo classificato in poi: 10 punti</li>
</ul>

Saranno assegnati premi ai primi 5 giocatori che avranno partecipato ad almeno 2 tappe del torneo. In caso
di ex-aequo prevarrà il giocatore con hcp più alto.
Il comitato organizzatore si riserva la facoltà di apportare le modifiche che si rendessero utili per garantire il
miglior svolgimento delle gare e del torneo anche, se necessario, introducendo ulteriori prove.